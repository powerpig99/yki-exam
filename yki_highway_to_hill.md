# Ykäänkö vai ykiinkö — Highway to Hill

## Ihminen ja lähipiiri

### Dialogi 1

Ystävä tulee sinun luo kylään.

| Ystävä                                                                   | Sinä                                                                                    |
| ------------------------------------------------------------------------ | --------------------------------------------------------------------------------------- |
| Moi! Sori, että mä oon vähän myöhässä. Siellon ihan hirvee keli ulkona.  | (Vastaa) — 15 sek                                                                       |
| Kiitos hei kutsusta. Oli tosi kiva, että pyysit mut käymään.             | (Vastaa ja tarjoa ystävälle jotain juotavaa) — 15 sek                                   |
| Kiitos, mä voisin ottaa vaikka kupin kahvia, jos sulla on.               | (Vastaa myöntävästi) — 15 sek                                                           |
| Kiitos. Sulla on tosi kaunis koti. Paljonko tässä on neliöitä?           | (Vastaa ja kerro, millainen koti sinulla on.) — 10 sek                                  |
| Juu-u. Sori, nyt mä en muista, että millon sä muutitkaan tähän asuntoon? | (Vastaa) — 10 sek                                                                       |
| Niin niin, niinhän se olikin. Ootko sä ollut tyytyväinen tähän asuntoon? | (Vastaa ja kerro, mitkä asiat on hyvin asunnossa ja mikä voisi olla paremmin.) — 25 sek |

### Dialogi 2

Ystävä on ollut sinun luona kylässä ja on nyt lähdössä.

| Ystävä | Sinä |
|---|---|
| Ai kamala, onks kello noin paljon? Kuule kyllä mun nyt on lähdettävä, huomenna on tosi aikainen aamu. | (Vastaa ja kysy ystävän suunnitelmia seuraavalle päivälle.) — 15 sek |
| No mulla on huomenna aamuvuoro, että pitää mennä ajoissa sänkyyn. Mut kiitos sulle tosi paljon. Oli tosi kiva nähdä ja mahtavat tarjoilut sulla taas oli. Ens kerralla sitten sä tuut meille. Sopisko sulle jo ens lauantaina? | (Vastaa kieltävästi ja kerro, miksi aika ei sovi.) — 15 sek |
| Ai jaa, no ei se mitään. Joskus toiste sitten. Kuule, miten tästä meneekään busseja tähän aikaan tai millä mä pääsisin kaupunkiin? | (Tarjoa ystävälle kyytiä.) — 15 sek |
| Ihan totta? Mut siitä on sulle ihan hirveesti vaivaa! Kyllä mä tästä voin ottaa vaikka taksinkin, jos mä en muuten pääse. | (Vastaa.) — 10 sek |
| Voi vitsi, sä oot kyllä ihan paras. Kiitos paljon. |  |

### Dialogi 3

Olet kuullut, että ystäväsi on saanut uuden työpaikan. Soita ja onnittele häntä.

| Ystävä | Sinä |
|---|---|
| Tiina. | (Esittele itsesi ja kerro asiasi.) — 20 sek |
| No moi moi! Miksköhän mun puhelin ei tunnistanu sun numeroo? No mut juu, totta se on. Kauan mä niitä töitä hainkin ennen kuin onnistui. | (Kysy jotakin uudesta työstä.) — 20 sek |
| No se on ihan mun unelmien duuni. Just sellanen, mitä mä ajattelinkin. Sori, mutta mulla on hirvee kiire just nyt, voinko mä soitella sulle illalla uudelleen? | (Vastaa ja kerro mihin aikaan sinulle voi soittaa.) — 15 sek |
| Joo, joo, se sopii hyvin. Mut tosi kiva ku soitit ja jutellaan illalla sit lisää. Mä kerron sitten kaiken mun uudesta työstä. | (Vastaa ja lopeta puhelu.) — 10 sek |
| Mahtavaa. Moikka! |  |

### Dialogi 4

Sinut on kutsuttu hienoihin juhliin. Työkaverisi soittaa ja haluaa tietää, miten juhliin pitää pukeutua.

| Ystävä | Sinä |
|---|---|
| Moi! Paniikki, auta! Ne firman juhlat… siinä kutsussa lukee, että tumma puku. Mä katoin Googlesta, että se tarkoittaa ihan parhaat vaatteet, mitä on. Mitä sä aiot laittaa päälle? | (Vastaa.) — 20 sek |
| Voi ei! Niin just. Naisilla se tarkoittaa pitkää iltapukua ja ei mulla edes ole sellaista. Voinkohan mä laittaa ton lyhyen mekon? | (Kerro mielipiteesi.) — 25 sek |
| Niin no, niin. En kuitenkaan haluais olla sitten ihan alipukeutunut. Täytyy näyttää, että kunnioittaa. Pakko varmaan lähteä ostoksille. Onneksi on vielä aikaa. Mutta mä en tunne tätä kaupunkia. Kerro mulle, mistä mä voisin mennä ostamaan sellaisen iltapuvun? | (Vastaa.) — 20 sek |
| No se kuulostaa hyvältä! Mä kokeilen sitä. Tuletko mukaan makutuomariksi? Kerrot, jos mä näytän ihan kamalalta niissä vaatteissa. | (Vastaa.) — 20 sek |
| Okei, mut kiitos sulle! Nyt pitää mennä. |  |

### Dialogi 5

Ystäväsi näyttää väsyneeltä. Olet huolissasi hänestä.

| Ystävä | Sinä |
|---|---|
| Huomenta. | (Kerro ystävälle, miltä hän näyttää.) — 10 sek |
| No viime aikoina oon nukkunu tosi huonosti. Varmaan stressiä töistä tai jotain. En sit tiedä mikä auttais. | (Neuvo ystävää, miten voi nukkua paremmin.) — 20 sek |
| Okei, no kiitos täytyy kokeilla. Sä näytät aina niin pirteältä. Eikö sulla koskaan oo vaikea nukkua? | (Vastaa.) — 20 sek |
| Joo, mutta oot oikeassa. Mun on pakko alkaa nukkua enemmän. Mä näytän jo kymmenen vuotta vanhemmalta kuin oikeesti olen ja ei terveyskään tällaista kestä. | (Tarjoa ystävälle apua. Keksi itse, mitä.) — 25 sek |
| Kiitos ihan tuhannesti. Se ois kyllä mahtavaa. Onneks on sun kaltaisia ystäviä. |  |

### Dialogi 6

Tapaat uuden ihmisen. Hän haluaa tavata sinut uudelleen, mutta sinä et ole kiinnostunut hänestä.

| Tuttava | Sinä |
|---|---|
| Sori, mutta mun on pakko sanoa, että sä näytät kyllä todella hyvältä ja ois ihan mahtavaa tavata uudelleen. | (Kiitä ja kommentoi tapaamista.) — 20 sek |
| Mä voisin viedä sut vaikka ulos syömään. Tiedän yhden tosi hyvän ravintolan, josta sä varmasti tykkäisit. | (Kieltäydy kohteliaasti.) — 20 sek |
| No mutta miksi? Onko mussa jotain vikaa? Mä haluaisin vaan oppia tuntemaan sut paremmin. | (Vastaa ja kerro syy, miksi et halua enää tavata.) — 20 sek |
| No voi harmi. Tää on niin tätä. Aina sama juttu. | (Lohduta tuttavaa ja sano jotain positiivista hänestä.) — 20 sek |
| No kiitos, se on kiva kuulla. |  |

### Dialogi 7

Ystäväsi on eronnut. Hän on surullinen ja järkyttynyt.

| Ystävä | Sinä |
|---|---|
| Nyt se sitten tapahtui. Viikonloppuna Markku pakkas kamat ja lähti. | (Reagoi tilanteeseen sopivalla tavalla.) — 20 sek |
| No eihän tää yllätyksenä tullut. Onhan tää meidän suhde ollut jo kauan vähän on-off, mutta kyllä se silti sitten järkyttää, kun toinen lähtee. | (Kysy ystävän vointia.) — 20 sek |
| No suoraan sanoen ei kovin hyvältä tunnu. Nukuin tosi huonosti viime yönä, eikä itkusta tuu loppua. | (Tarjoa ystävälle apua.) — 20 sek |
| Kiitos, se ois tosi kiva. On mun kuitenkin pakko jaksaa ihan jo lastenkin takia. | (Reagoi ja kysy jotakin lapsista.) — 20 sek |
| No ihan varmaksi me ei vielä sovittu, mutta kai ne sitten on viikon mun kanssa ja viikon isänsä kanssa. Markun pitää nyt vaan ensin löytää sellanen kämppä, että lapsetkin mahtuu sinne. | (Sinulla on kiire. Lopeta puhelu kohteliaasti.) — 20 sek |
| Joo ei haittaa. Kiitos, että kuuntelit. |  |

### Dialogi 8

Järjestät juhlat (keksi itse, mitä juhlit). Soitat ystävälle ja kutsut hänet juhliin.

| Ystävä | Sinä |
|---|---|
| Moi! Pitkästä aikaa! Mitäs sulle? | (Kerro, miksi soitat.) — 20 sek |
| Oho! Vau! Kiitos kutsusta, kuulostaa hauskalta ja totta kai tuun, jos vaan pääsen. Missä ja milloin sä meinaat pitää nää juhlat? | (Vastaa.) — 20 sek |
| Joo, ei ainakaan nyt heti tuu mieleen, että olis joku este, että enköhän mä pääse. Milloin sä tarviit vahvistuksen, että pääsenkö vai en? | (Vastaa kysymykseen.) — 15 sek |
| Selvä. Entä onko sulla jotain lahjatoiveita? | (Vastaa.) — 20 sek |
| Hahaa, selvä juttu! Entä voisinko mä auttaa sua jotenkin juhlien järjestelyissä? | (Kieltäydy kohteliaasti ja lopeta puhelu.) — 20 sek |
| Kiitos paljon kutsusta vielä ja nähdään pian! |  |

### Dialogi 9

Haluat tehdä keittiöremontin. Soitat liikkeeseen ja pyydät tarjouksen.

| Myyjä | Sinä |
|---|---|
| Remontti-Alexi, Anna puhelimessa. | (Tervehdi ja kerro asiasi.) — 20 sek |
| Kyllä, me tehdään keittiöremontteja. Millaista remonttia sä olet ajatellut? | (Vastaa ja kerro, mitä haluat remontoida.) — 25 sek |
| Joo, milloin tää remontti ois tarkoitus tehdä? | (Vastaa.) — 10 sek |
| Me voitais tulla sinne paikan päälle arvioimaan hinta ja vähän suunnittelemaan. Käviskö perjantaina? Me voitas tulla heti aamulla. | (Vastaa kieltävästi ja kerro syy. Ehdota uutta aikaa.) — 20 sek |
| Juu, no se varmaan onnistuu myös. Sanotko vielä sun osoitteen, niin kirjaan sen tänne ylös? | (Vastaa ja kysy hintaa.) — 20 sek |
| Se riippuu ihan teidän budjetista. Millaista summaa itse ajattelit investoida tähän remonttiin? | (Vastaa.) — 10 sek |
| Sillä päästään hyvin alkuun. Tehdään perjantaina sitten tarkempi suunnitelma. Kiitos, moikka! | (Kiitä ja lopeta puhelu.) — 20 sek |

### Dialogi 10

Tulet kotiin ja kotona sinua odottaa tämä viesti.

| Lähetti | Sinä |
|---|---|
| Lähettipalvelu Jokinen, miten voin auttaa? | (Esittele itsesi ja kerro asiasi.) — 20 sek |
| Vai niin, sanotko sun nimen ja osoitteen, niin katson täältä? | (Vastaa kysymykseen.) — 20 sek |
| Selvä, kyllä löytyi. Joo, teillä on tuollainen vähän isompi paketti täällä ja ei mahdu postiluukusta, joten pitäisi olla kotona ottamassa sitä vastaan. Milloin voisimme toimittaa paketin? | (Vastaa kysymykseen.) — 10 sek |
| Juu ja, eiköhän se onnistu. Ja saako tästä numerosta kiinni ennen toimitusta? | (Vastaa kysymykseen.) — 20 sek |
| Selvä homma. Mepä laitetaan paketti uudelleen matkaan. | (Lopeta puhelu kohteliaasti.) — 10 sek |

### Dialogi 11

Naapuri on valittanut metelistä, joka tulee sinun asunnostasi. Isännöitsijä soittaa sinulle asiasta. HUOM! Aloita keskustelu vastaamalla puhelimeen.

| Isännöitsijä | Sinä |
|---|---|
| No isännöitsijä Virtanen täällä, terve. Lähdin soittelemaan, kun naapuri on valitellut teiltä toissapäivänä tulleesta metelistä. Oliko teillä jonkinlaiset juhlat siellä? | (Vastaa ja kerro, millaiset juhlat järjestit.) — 30 sek |
| Joo, ymmärrän. Mihin aikaan teidän vieraat lähti? | (Vastaa kysymykseen.) — 10 sek |
| Naapurin mukaan meteli oli jatkunut aamuviiteen asti. Mitäs olette siitä mieltä? | (Olet eri mieltä.) — 20 sek |
| Niin, minun on tietysti vaikea tietää, mikä on totuus. Onko teillä ollut jotain riitaa aiemmin naapurin kanssa? | (Vastaa kysymykseen.) — 10 sek |
| No niin. Ei tästä nyt tällä kertaa tule kuin varoitus, mutta voisitteko ensi kerralla laittaa vaikka ilmoituksen käytävään ennen juhlia, niin säilyy sitten naapurirauha paremmin. | (Vastaa.) — 15 sek |
| Hyvä juttu. Kiitoksia ja hyvää päivänjatkoa. |  |

### Reagointi

1. Sinun kaukainen ystävä / sukulainen tulee sinun luokse ensimmäisen kerran. Kerro naapurille, mitä aiot näyttää hänelle sinun kotikaupungissasi.
2. Sinun naapurin oven takana käy joku, mutta naapuri ei ole kotona. Kerro naapurille, miltä vieras näytti.
3. Näet kadulla, että kaksi poikaa kiusaa koulukaveria. Mene väliin ja kerro pojille, miksi ei saa kiusata.
4. Ystäväsi kertoo, että hänen isänsä on kuollut. Ystävä on todella surullinen. Mitä sanot?
5. Olet ystävän luona kylässä. Ystävä tarjoaa sinulle ruokaa tai juomaa, jota et voi syödä / juoda (keksi itse, miksi). Kieltäydy kohteliaasti.
6. Ystävä tulee sinun luo kylään. Hänellä on sinulle todella iso ja kallis lahja. Mitä sanot?
7. Sinulla ja ystävälläsi oli edellisenä päivänä riitaa jostain pienestä asiasta. Soitat ystävällesi ja haluat sopia. Jätä ääniviesti ystävälle.
8. Sinun auto on mennyt rikki ja tarvitset kyydin ystävältä (keksi itse mihin ja milloin). Mitä sanot hänelle?
9. Näet kaupungilla vanhan ystäväsi, jota et ole nähnyt pitkään aikaan. Mitä sanot hänelle?
10. Työkaverisi kutsuu sinut kylään. Et halua mennä. Kieltäydy kohteliaasti ja kerro syy.
11. Pieni lapsi itkee yksin kaupan parkkipaikalla. Et näe vanhempia. Mitä sanot hänelle?
12. Ystäväsi on tänään todella kaunis / komea ja pukeutunut hyvin. Kehu häntä.
13. Haluat kertoa jollekin, kuinka tärkeä hän on sinulle. Kerro myös, miksi hän on sinulle tärkeä.
14. Olet kuullut, että ystäväsi on puhunut sinusta pahaa selän takana. Mitä sanot hänelle?
15. Ystäväsi kertoo, että hän saa pian lapsen. Onnittele häntä.
16. Ystäväsi on sairastunut vakavasti. Lohduta häntä.
17. Menet häihin, mutta unohdit ostaa häälahjan. Mitä sanot hääparille?
18. Sinun ystävä on kutsunut sinut juhannuksena hänen mökille. Et tiedä, mitä pitää pakata mukaan. Kysy neuvoa työkaverilta.

### Kertominen

**A. Sitä ihmistä en unohda**
- Kerro ihmisestä, jota et koskaan unohda. Miksi et voi unohtaa häntä?
- Missä tutustuitte? Mitä tapahtui?

**B. Riita puhdistaa ilmaa.**
- Miten sinä riitelet? Kenen kanssa riitelet? Mistä asioista?
- Onko sinun mielestä riita hyvä vai huono asia? Miksi?
- Mistä tietää, että sinä olet vihainen?
- Mistä asioista sinä suutut? Miksi?

**C. Minä ja pukeutumiseni.**
- Miten sinä pukeudut? Onko sinulla oma tyyli?
- Seuraatko muotia? Miksi / miksi et?
- Mihin olet tyytyväinen ulkonäossäsi? Mihin et?
- Olisitko valmis menemään kauneusleikkaukseen? Miksi / miksi et?

**D. Kerro ystäväsi tai sukulaisesi elämästä.**
Kerro esimerkiksi:
- Missä ja milloin hän on syntynyt?
- Millainen lapsuus hänellä oli?
- Mitä hän teki nuorena / aikuisena?
- Missä hän on nyt?
- Miksi halusit kertoa hänestä?

### Mielipide

**A. Suomalaiset juhlat ovat tylsiä.**
- Mitä mieltä olet suomalaisista juhlista?
- Mitä suomalaisissa juhlissa tehdään?
- Miksi ne ovat / eivät ole tylsiä?

**B. Syntymäpäivää ei saa unohtaa.**
- Kenen syntymäpäivää et varmasti unohda
- Onko syntymäpäivä sinun mielestä tärkeä juhla? Miksi / miksi ei?
- Millainen on hyvä syntymäpäivälahja?

**C. Paras tapa asua**
- Mikä on mielestäsi paras tapa asua: omakotitalo, rivitalo, kerrostalo? Miksi?
- Kumpi on parempi? Omistus- vai vuokra-asunto? Miksi?

**D. Hyvä parisuhde vaatii töitä**
- Millainen on hyvä parisuhde? Miten voi pitää huolta parisuhteesta?
- Millainen on ideaali puoliso?
- Millaisia asioita rakkaassasi rakastat / inhoat / siedät / toivot / haluat?

**E. Onnellisuus on oma valinta.**
- Kuinka paljon ihminen voi itse vaikuttaa siihen, onko hän onnellinen vai ei?
- Mitä asioita ihminen ei voi itse muuttaa?
- Voiko positiivinen ajattelu muuttaa ihmisen? Miten? Miksi / miksi ei?

**F. Sosiaalinen media pilaa ihmissuhteet.**
- Ihmiset viettävät aikaa enemmän sosiaalisessa mediassa kuin ystävien ja perheen kanssa. Ihmiset ovat yhdessä, mutta katsovat puhelinta. Miten sosiaalinen media muuttaa ystävyyttä ja ihmissuhteita?
- Mitä hyviä ja huonoja puolia siinä on?

**G. Käytännöllisyys on muotia tärkeämpää.**
- Mikä sinulle on tärkeää, kun ostat uusia vaatteita?
- Kumpi on tärkeämpää: tyyli vai mukavuus? Miksi?
- Voiko talvella olla tyylikäs? Miten?

**H. Suomalaiset eivät osaa pukeutua.**
- Suomalaisia on joskus haukuttu ”tuulipukukansaksi”. Miten suomalaiset sinun mielestä pukeutuvat?
- Minkä maalaiset sinun mielestä pukeutuvat parhaiten? Miksi?
- Miten suomalaiset pukeutuvat muihin maihin verrattuna?

**I. Ihmiset stressaavat turhaan, miltä he näyttävät.**
- Onko sillä väliä, mitä sinulla on päällä tai miltä näytät? Miksi / miksi ei?
- Mitä ongelmia voi tulla, jos miettii liian paljon ulkonäköä tai jos ei mieti?

**J. Sukulaiset ovat tärkeämpiä kuin ystävät**
- Suomeksi sanotaan Veri on vettä sakeampaa. Se tarkoittaa, että sukulaiset ovat tärkeämpiä kuin ystävät. Mitä mieltä olet?
- Miten paljon valtaa suvulla saa olla?
- Täytyykö sukulaisilta sietää ikäviä asioita enemmän kuin ystäviltä?

**K. Uusperhe - hyvä vai huono asia?**
- Suomessa melkein 50% avioliitoista päättyy eroon. Miksi?
- Mitä pitäisi tehdä? Tai pitäisikö jotain tehdä?
- Miten lapsi kasvaa, jos hänellä on monta vanhempaa tai kaksi kotia?

### Kirjoittaminen

#### Viesti

Lue ja kuuntele

Ystävällesi on tapahtunut jotain tärkeää (keksi itse, mitä). Haluat
onnitella häntä.
Kirjoita hänelle viesti, jossa:
- kerrot, mitä on tapahtunut ja mistä kuulit siitä
- onnittele häntä ja kerro, mitä ajattelet tapahtuneesta
- kerro, miten haluat juhlia tapahtunutta hänen kanssa

#### Sähköposti

Etsit uutta asuntoa. Olet löytänyt kiinteistönvälittäjän, joka voi
auttaa sinua.
Kirjoita hänelle sähköposti, jossa:
- kerrot, millaista asuntoa etsit
- mikä on tärkeää asunnon sijainnissa
- kuinka paljon vuokra / myyntihinta voi olla
- milloin haluaisit muuttaa ja miksi juuri silloin.

#### Valitus

Kerrostalossa, jossa asut, on paljon ongelmia. Olet kyllästynyt
ongelmiin ja haluat, että taloyhtiö korjaa asiat.
Kirjoita taloyhtiön hallitukselle valitus, jossa kerrot:
- millaisia ongelmia talossa on
- mitä ongelmille pitäisi tehdä ja millaisella aikataululla
- mitä teet, jos asiat eivät muutu

## Arkielämä

### Dialogi 1

Olet ollut liikuntahallilla ja unohtanut sinne jotain (keksi itse, mitä). Soita hallille ja tiedustele unohtunutta tavaraa.

| Nainen | Sinä |
|---|---|
| Liikuntakeskus Ilona, miten voin auttaa? | (Esittele itsesi ja kerro asiasi.) — 20 sek |
| Voi harmi! Kerrotko tarkemmin, millainen se oli? | (Vastaa kysymykseen, kerro ainakin kaksi tuntomerkkiä tavarasta.) — 20 sek |
| Hmm. Ainakaan tähän respaan ei ole nyt tuotu sellaista tavaraa. Milloin sä kadotit sen? | (Vastaa kysymykseen.) — 10 sek |
| Okei, no voihan se vielä löytyä. Mä voin kyllä laittaa tohon ilmoitustaululle lapun, että tällainen on kadonnut. Sopisko se sulle? Keneen otetaan yhteyttä, jos laitetaan? | (Vastaa myöntävästi ja kerro yhteystietosi.) — 15 sek |
| Selvä juttu. Mä laitan ilmoituksen ja toivotaan, että löytyy. | (Lopeta puhelu kohteliaasti.) — 10 sek |

### Dialogi 2

Olet parturi-kampaamossa. Haluat leikata ja värjätä hiukset.

| Kampaaja | Sinä |
|---|---|
| Moi! Sulla tais olla aika mulle varattu. Tuu tänne istumaan. Oletko sä meillä ensimmäistä kertaa? | (Tervehdi ja vastaa kysymykseen.) — 10 sek |
| No niin. Mitäs sitten ajattelit, että tänään tehdään? | (Vastaa ja kerro, millaiset hiukset haluat.) — 25 sek |
| Okei, katotaas. Tässä olis tällänen esimerkki tässä lehdessä. Oisko tää hyvä? (Olet eri mieltä. Kerro, miksi kuvan hiustyyli ei sovi 20 sek Ahaa, joo. Nyt mä luulen, että ymmärsin idean. Mitäs, haluaisitko juoda jotain? (Vastaa.) Selvä. Tuossa pöydällä on lehtiä, joita voi lukea ja meillä on täällä myös Wi-Fi, jos haluat selata nettiä. | (Vastaa ja kerro, mitä aiot tehdä.) — 10 sek |
| Kyllä kyllä. Mä meen hakemaan vähän tarvikkeita ja sitten aloitellaan. | (Vastaa.) — 10 sek |

### Dialogi 3

Olet kahvilassa. Kahvissa on jotain vikaa (keksi itse, mitä).

| Myyjä | Sinä |
|---|---|
| Hei! Maistuuko kahvi? | (Vastaa kieltävästi ja kerro, mikä ongelma kahvissa on.) — 15 sek |
| Ai jaa, voi että! Mä oon pahoillani. Mä voin totta kai vaihtaa sen kahvin ja antaa sulle uuden kahvin tilalle. | (Vastaa kieltävästi ja kerro, miksi et halua toista kuppia.) — 20 sek |
| No juu, se on tietysti ihan ymmärrettävää. Olisko jokin toinen juoma parempi? | (Vastaa ja pyydä jokin eri juoma listalta.) — 15 sek |
| Selvä, laitetaan sellainen. Vitsi, olen kyllä tosi pahoillani nyt tästä kahvista. Meillä ois täällä tuoretta pullaa myös, jos mä antaisin sellaisen sulle myös kaupan päälle? | (Kerro, mitä mieltä olet pullasta.) — 10 sek |
| No niin, tässä olis tää toinen juoma. Ja vielä kerran pahoittelut tapahtuneesta. | (Kiitä ja kehu palvelua.) — 15 sek |
| Kiitos sulle, että sanoit. Monet asiakkaat vaan juo sen pahan kahvin, ja sitten ei koskaan enää tule takaisin, tai puhuu pahaa kahvilasta muille. Asiakaspalaute on meille tosi tärkeää. | (Lopeta keskustelu kohteliaasti.) — 10 sek |

### Dialogi 4

Olet eksynyt vieraassa kaupungissa. Keksi itse, mitä paikkaa etsit. Kysyt neuvoa kadulla.

| Mies | Sinä |
|---|---|
| Joo, totta kai. Mihin sä olet menossa? | (Vastaa.) — 10 sek |
| No sä olet onneksi ihan lähellä. Näetkö tuolla tuon ison rakennuksen? | (Kerro, minkä värisen rakennuksen näet.) — 10 sek |
| Joo, just se. Ensin kävele suoraan eteenpäin ihan sinne rakennukselle asti. Sitten käännyt vasemmalle ja kävelet kaksi korttelia suoraan ja olet perillä. | (Vastaa ja toista ohje.) — 15 sek |
| Kyllä sä varmaan löydät sinne. Se ei ole kaukana, ehkä noin puoli kilometriä tästä. | (Vastaa ja kiitä.) — 10 sek |
| Eipä kestä! |  |

### Dialogi 5

Olet ostanut jonkin kodinkoneen (keksi itse, minkä). Siinä on jokin vika ja palautat sen kauppaan.

| Myyjä                                                                                                                                                        | Sinä                                                          |
| ------------------------------------------------------------------------------------------------------------------------------------------------------------ | ------------------------------------------------------------- |
| Voinks mä auttaa jotenkin?                                                                                                                                   | (Vastaa ja kerro asiasi.) — 20 sek                            |
| Ai jaa! Onko sulla kuitti tallessa?                                                                                                                          | (Vastaa ja anna kuitti.) — 10 sek                             |
| Joo, kiitos. No tässähän on takuu vielä onneksi voimassa, joten ei ole mitään ongelmaa. Mä voin antaa sulle uuden tuotteen tilalle.                          | (Et halua samaa tuotetta. Kerro miksi.) — 25 sek              |
| Ahaa. Niin no, ymmärtäähän sen. Valitettavasti rahoja mä en voi tästä palauttaa, mutta olisiko tältä valmistajalta jotakin muuta, mikä sua voisi kiinnostaa? | (Vastaa ja kerro, minkä tuotteen haluaisit tilalle.) — 15 sek |
| Joo, niin kauan, kun kyseessä on sama merkki, vaihto voidaan tehdä. Mennään katsomaan tuonne osastolle, millainen malli olisi hyvä.                          | (Vastaa ja kiitä.) — 10 sek                                   |

### Reagointi

1. Menet kahvilaan, mutta kaikki pöydät ovat likaisia. Valita asiasta tarjoilijalle.
2. Kaveri on lainannut sinulta autoa. Hän on käyttänyt kaikki bensat ja ei ole tankannut. Kerro kaverille, mitä mieltä olet hänen käytöksestä.
3. Haluat palkata siivoojan kotiin. Kerro ystävällesi, miksi et enää halua siivota itse.
4. Olet ostanut Ikeasta lampun, joka on pudonnut katosta alas. Jos lamppu olisi pudonnut jonkun päähän, se olisi ollut vaarallista. Valita asiasta Ikeaan ja vaadi korvausta.
5. Olet ostanut jonkin huonekalun (keksi itse, minkä). Olet yrittänyt koota sitä, mutta kaikki osat eivät ole pakkauksessa. Kerro tilanteesta asiakaspalvelussa.
6. Olet Ikeassa ja haluat kokeilla sänkyä. Joku nukkuu sängyssä ja et voi kokeilla sitä. Et myöskään näe sängyn hintaa. Mitä sanot?
7. Haluat ostaa kaksi samanlaista tuolia. Tuoleja on kuitenkin enää kaksi jäljellä ja toinen tuoli on toisella asiakkaalla. Mitä sanot, että saat tuolin?
8. Olet ostamassa jotakin kallista (keksi itse, mitä.) Haluat tinkiä tuotteesta. Mitä sanot ja miten perustelet?
9. Menet kukkakauppaan ja haluat ostaa kukkia lahjaksi. Kerro myyjälle, kenelle ja millaiseen tilaisuuteen kukat tulevat.
10. Olet ravintolassa ja viereisessä pöydässä on lapsiperhe, jonka lapset käyttäytyvät huonosti. Mitä sanot vanhemmille?
11. Ravintolassa on todella hidas palvelu. Valita asiasta tarjoilijalle.
12. Kaupan parkkipaikalla on koira kuumassa autossa. Kerro mielipiteesi koiran omistajalle.
13. Sinun läppärissä on jokin vika. Takuu on vielä voimassa. Soitat liikkeeseen.
14. Olet nähnyt ilmoituksen käytetystä pesukoneesta. Soita myyjälle ja kysy lisätietoja.
15. Neuvo ystävä sinun kotiin bussilla.

### Kertominen

**A. Millainen ajankäyttäjä olet? Miten suhtaudut aikaan?**
- Oletko tavallisesti ajoissa vai myöhässä?
- Tykkäätkö aikatauluista?
- Miten organisoit aikaasi vai annatko sen olla?
- Mihin aikasi kuluu?
- Mihin et halua hukata aikaasi?
- Mikä on hyvä tapa sopia aikatauluista?

**B. Millainen riitelijä sinä olet?**
- Kuinka usein riitelet?
- Mistä suutut?
- Mikä saa sinut vihaiseksi?
- Mitä et voi ikinä antaa anteeksi?
- Miten sinä riitelet? Miten käyttäydyt?
- Nimeä muutama asia, joista sinun kanssasi voisi helposti riidellä.

**C. Arkipäiväni**
- Millainen on tavallinen arkipäiväsi?
- Mitä rutiineja sinulla on? Pidätkö rutiineista? Miksi / miksi et?
- Millainen päivä on huono?

**D. Ravintolat**
- Käytkö usein ravintolassa?
- Mikä on hyvä ravintola mielestäsi?
- Mikä tekee ravintolasta hyvän? Entä huonon?
- Mitä eroja kotimaasi ja Suomen ravintoloissa on?
- Millainen atmosfääri ravintolassa pitäisi olla mielestäsi?
- Mitä toivoisit ravintoloihin lisää?

**E. Minä liikenteessä**
- Miten kuljet kotoa töihin / kouluun / kauppaan?
- Käytätkö julkista liikennettä? Miksi / miksi et?
- Pelkäätkö jotain liikenteessä? Mitä ja miksi?

### Mielipide

**A. Ketjuyritysten hyödyt ja haitat**
- Ostatko itse mieluummin ketjusta vai itsenäiseltä yrittäjältä? Miksi?
- Mitä hyötyä ja haittaa on siitä, että kauppa / ravintola / huoltoasema kuuluu ketjuun?
- Onko globaaleissa ketjuissa riskejä? Mitä?

**B. Alle kouluikäinen ei tarvitse vielä puhelinta**
- Mikä on sinun mielestäsi sopiva ikä aloittaa kännykän käyttö. Miksi?
- Mitä hyötyä ja haittaa on siitä, että lapsella on puhelin?
- Mikä on sopiva puhelinlasku lapselle?
- Pitäisikö lapsen puhelimen käyttöä rajoittaa? Miten?

**C. Arkielämä Suomessa on helppoa**
- Millaisia ongelmia sinulla oli arkielämässä, kun tulit Suomeen? Miten ratkaisit ne?
- Mitkä asiat Suomessa sujuvat helposti? Mikä on vaikeaa?
- Millaista suomalainen arki on kotimaasi arkeen verrattuna?

**D. Tinkiminen on hauskaa**
- Tykkäätkö tinkiä hinnoista vai tykkäätkö standardihinnoista? Miksi?
- Miltä tinkiminen sinusta tuntuu?
- Mitä ajattelet Suomen tinkimiskulttuurista? Onko sitä?
- Mistä asioista voi tingata ja mistä ei?

### Kirjoittaminen

#### Vastaus myynti-ilmoitukseen

Lue ja kuuntele

Olet nähnyt myynti-ilmoituksen tavarasta, jonka
haluat ostaa. Lähetä viesti myyjälle ja kysy lisätietoa.
Kerro ainakin:
- missä ja milloin näit ilmoituksen
- mistä tavarasta olet kiinnostunut
- kysy ainakin kahta asiaa tavarasta
- miten ja milloin myyjä voi ottaa sinuun yhteyttä

#### Viesti

Olet saanut ison kukkalähetyksen puolitutulta.
Kirjoita viesti kukkien lähettäjälle ja kerro ainakin:
- millaisia kukat ovat ja mitä mieltä niistä olet
- mistä syystä ajattelet, että hän on lähettänyt kukat
- pyydä kohteliaasti, että hän ei enää lähetä lahjoja ja kerro,
miksi et halua lahjoja

#### Mielipide

A. Suomalaiset eivät halua auttaa maahanmuuttajia.
B. Ravintoloiden pitäisi olla auki myös sunnuntaina ja juhlapyhinä.

## Luonto ja ympäristö

### Dialogi 1

Olet eksynyt metsässä. Soitat ystävälle.

| Ystävä | Sinä |
|---|---|
| No moi! Mitäs sulle? | (Tervehdi ja kerro, mikä ongelma sinulla on.) — 20 sek |
| Eikä! Missä metsässä sä oot? | (Vastaa kysymykseen.) — 15 sek |
| Okei okei, no millä sä menit sinne? | (Vastaa kysymykseen.) — 10 sek |
| No mut onneks sulla on kännykkä, siitähän voi paikantaa, missä sä oot. Mä soitan nyt hätäkeskukseen, että joku lähtee hakemaan sua. Kai sulla on lämpimästi vaatteita? | (Vastaa kieltävästi ja kerro, mitä vaatteita sinulla on.) — 20 sek |
| Voi ei! No sitten on jo kiire. Mä soitan nyt. Pidä itses lämpimänä ja älä oo huolissas. Joku tulee ihan kohta. | (Kiitä ja lopeta puhelu.) — 10 sek |

### Dialogi 2

Haluat mennä kalastamaan, mutta sinulla ei ole kalastuslupaa. Soitat ja kysyt asiasta.

| Virkailija | Sinä |
|---|---|
| Metsähallitus, miten voin auttaa? | (Tervehdi ja kerro asiasi.) — 20 sek |
| Joo, kyllä. Missä päin aiot kalastaa? | (Vastaa kysymykseen.) — 15 sek |
| Ahaa. Luvan hinta riippuu myös siitä, missä tarkoituksessa kalastat ja millä välineellä. | (Kysy hintaa.) — 10 sek |
| Virkistyskalastuslupa yhteen vesistöön on noin 63 euroa vuosi, mutta sitten tarvitaan viehelupa erikseen, sen hinta riippuu kalastajan iästä. Tämä on aika monimutkainen prosessi näin puhelimessa, mutta luvat saa kyllä ostettua netistä. | (Kysy verkkosivun osoitetta.) — 20 sek |
| Esimerkiksi kalastusluvat.net on ihan hyvä osoite. Sieltä näkee, mitkä välineet ovat maksullisia. Onkiminen ja talvella pilkkiminen eivät vaadi lupaa. | (Kiitä ja lopeta puhelu.) — 10 sek |

### Reagointi

1. Löydät sohvan, jääkaapin ja paljon roskapusseja metsästä. Soitat jäteasemalle ja kerrot tilanteesta.
2. Olet järven rannalla ja siellä on sorsia. Mummo syöttää sorsille suklaata, joka on vaarallista linnuille. Mitä sanot mummolle?
3. Olet kaupassa ja haluat ostaa hyvät kengät metsään kävelyä varten. Pyydät apua myyjältä.
4. Olet kävelyllä. Näet, että joku heittää käytetyn jääkaapin metsään. Mitä sanot?
5. Olet muuttamassa uuteen kotiin. Haluat lahjoittaa jonkin vanhan tavarasi (keksi itse, minkä) ystävällesi. Mitä sanot hänelle?
6. Etsit uutta asuntoa. Välittäjä kysyy, mikä on sinulle tärkeää asuinympäristössä. Mitä sanot?
7. Ulkomailla asuva ystäväsi kysyy sinulta, millainen on Suomen luonto. Mitä sanot?
8. Näet kadulla miehen, joka potkii jotain eläintä (mitä?). Mitä sanot?

### Kertominen

**A. Kerro, mitä luonto ja asuinympäristö sinulle merkitsevät.**
- Millaisessa paikassa asut?
- Millaiset mahdollisuudet siellä on liikkua luonnossa?
- Mitä luonto ja luonnon läheisyys sinulle merkitsevät?
- Millaisesta luonnosta/ympäristöstä pidät eniten?

**B. Kerro luonnonsuojelusta.**
- Mitä ajattelet luonnon suojelemisesta?
- Toimitko itse ympäristöystävällisesti? Miten ja missä asioissa?
- Millä tavalla voimme suojella luontoa?

**C. Minun maisemani**
- Ihmisellä voi olla maisema, joka on tärkeä. Yhdelle se voi olla järven ranta, toiselle tärkeä on metsä, kolmannelle miljoonakaupunki.
- Kuvaile maisemaa, joka on sinulle tärkeä. Kerro myös, miksi se on sinulle tärkeä?

### Mielipide

**A. Pyörä vai auto?**

- Käytätkö itse enemmän pyörää vai autoa? Miksi?
- Kumpi on mielestäsi parempi? Miksi? Missä tilanteessa?
- Mitä hyviä puolia autossa/pyörässä on?
- Mitä huonoja puolia autossa/pyörässä on?
- Miksi ihmisten pitäisi käyttää enemmän autoa/pyörää?

**B. Ihmiset ostavat liikaa turhaa tavaraa.**
- Onko sinulla turhaa tavaraa? Mitä?
- Ihmisillä on usein paljon tavaroita. Mikä on turhaa ja mikä on tarpeellista?
- Miksi ihmiset ostavat turhia tavaroita?

**C. Julkisen liikenteen pitäisi olla ilmaista.**
- Mitä mieltä olet julkisen liikenteen (juna, bussi, metro, raitiovaunu) hinnoista Suomessa?
- Mitä hyötyä olisi siitä, että julkinen liikenne olisi halpaa?

**D. Ihmisten pitäisi syödä enemmän kasviksia**
- Mitä sinä valitset lautasellesi?
- Miten ruokavalinnat vaikuttavat ympäristöön?

**E. Lentäminen pitäisi kieltää**
- Valitsetko itse mieluummin lentokoneen vai junan? Miksi?
- Mitkä asiat vaikuttavat ihmisten valintoihin, kun he matkustavat?
- Mitkä ovat lentämisen etuja? Entä haittoja?

**F. Luonto ei ole vain ihmisen materiaalipankki**
- Mitä sinä saat luonnosta?
- Mitä arvoa luonnolla on?
- Miten luonto vaikuttaa ilmastoon?

**G. Ympäristöllä on vaikustusta ihmisen mieleen ja tunteisiin**
- Miten ympäristö vaikuttaa sinuun?
- Pitäisikö julkisten tilojen suunnitteluun panostaa enemmän?

### Kirjoittaminen

Lue ja kuuntele

#### Kutsu

Sinun kodin lähellä on leikkipuisto, joka on huonossa
kunnossa. Haluat järjestää talkoot ja kutsut kaikki naapurit
auttamaan leikkipuiston siivoamisessa ja kunnostamisessa.

Kirjoita kutsu, jossa kerrot:
- millaisessa kunnossa leikkipuisto on nyt ja miksi se pitää sinun
mielestä kunnostaa
- mitä leikkipuistolle pitää mielestäsi tehdä
- mitä ihmiset voivat tuoda mukana
- milloin järjestät talkoot

#### Viesti

Ystäväsi haluaa muuttaa samaan paikkaan kuin sinä.
Kuvaile ympäristöä ystävälle ja kerro, mitä hyviä ja huonoja
puolia asuinpaikassasi on.

#### Mielipide

A. Kierrättäminen on vaikeaa.
B. Muovin käyttämistä täytyy vähentää.

## Terveys ja hyvinvointi

### Dialogi 1

Näet, että nuori nainen makaa kadulla. Yrität herättää häntä, mutta hän ei vastaa. Soitat hätänumeroon.

| Virkailija                                                           | Sinä                                               |
| -------------------------------------------------------------------- | -------------------------------------------------- |
| 112, miten voin auttaa?                                              | (Esittele itsesi ja kerro asiasi.) — 20 sek        |
| Hengittääkö hän?                                                     | (Vastaa.) — 10 sek                                 |
| Vuotaako hän verta?                                                  | (Vastaa ja kerro, onko naisella vammoja.) — 10 sek |
| Tiedätkö, mitä on tapahtunut?                                        | (Vastaa.) — 15 sek                                 |
| Me lähetetään sinne apua. Sanotko vielä osoitteen?                   | (Vastaa.) — 10 sek                                 |
| Kiitos, että soitit. Odota nyt sulkematta puhelinta. Apu on tulossa. |                                                    |

### Dialogi 2

Olet kuullut, että ystäväsi on ollut onnettomuudessa ja on nyt sairaalassa. Soitat hänelle.

| Ystävä | Sinä |
|---|---|
| Maija | (Esittele itsesi ja kerro, miksi soitat.) — 15 sek |
| No juu, niin olin. Mä olin menossa pyörällä töihin ja sitten siinä Leppäkadulla auto törmäsi muhun suojatiellä. | (Reagoi ja kysy jotakin lisää) — 15 sek |
| No mä en tiedä vielä, mutta ainakin käsi on murtunut ja ilmeisesti selässä on myös jotain, koska se on tosi kipeä. Ne ottaa vielä magneettikuvat tänään. Onneksi mulla oli kypärä päässä. | (Tarjoa ystävälle jotakin apua.) — 15 sek |
| No kiitos. Se olis kyllä mahtavaa. Sä olet tosi hyvä ystävä. Milloin sä voisit tulla käymään täällä? | (Vastaa ja kysy paikkaa.) — 10 sek |
| Mä oon tässä yliopiston sairaalassa. Osasto 10. Kiitos tosi paljon ja nähdään pian. |  |

### Reagointi

1. Tarvitset apteekista jotain ja pyydät, että ystävä auttaa.
2. Olet nähnyt auto-onnettomuuden. Poliisi kysyy sinulta, mitä tapahtui. Vastaa poliisille.
3. Olet lenkillä ja näet, että nuori nainen makaa kadulla. Mitä sanot hänelle?
4. Olet suojatiellä ja auto melkein törmää sinuun. Mitä sanot kuljettajalle?
5. Menet laboratorioon, mutta pelkäät pistämistä. Kerro pelostasi hoitajalle.
6. Näet ehkä 10-vuotiaan tytön polttamassa tupakkaa pihalla. Mitä sanot hänelle?
7. Rattijuoppo tulee sinun kodin parkkipaikalle. Tunnistat henkilön. Soitat poliisille.
8. Kuulet, että sinun ystävällä on rintasyöpä. Mitä sanot hänelle?
9. Pelkäät, että sinulla on joku muistisairaus. Unohtelet asioita usein. Kysy aiheesta lisää terveydenhoitajalta.
10. Olet sopinut ystävän kanssa jotain, mutta olet sairas ja et voi tavata. Mitä sanot ystävälle?
11. Sinulla on kuumetta ja lapsi pitää hakea päiväkodista. Pyydä ystävältä apua.
12. Olet vaa’alla ja huomaat, että painosi on noussut 10 kg. Miten reagoit?
13. Menet kuntosalille ja haluat dieetin ja kunto-ohjelman. Kysy asiakaspalvelusta palvelusta ja sen hinnasta.
14. Olet huolissasi ystävästäsi. Hän syö epäterveellisesti eikä liiku tarpeeksi. Mitä sanot hänelle?
15. Teini-ikäinen lapsi valvoo liian myöhään ja selaa sosiaalista mediaa. Kerro hänelle, miksi hänen pitäisi nukkua enemmän ja viettää vähemmän aikaa kännykällä.

### Kertominen

**A. Onnettomuus tai sairauskohtaus voi muuttaa koko elämän.**
- Onko sinulla tai läheisellä ollut sairauskohtaus tai onnettomuus? Mitä tapahtui?
- Pelkäätkö onnettomuuksia tai sairauksia? Miksi / miksi et?
- Miten onnettomuus tai sairaus voi muuttaa elämää?

**B. Vartaloni on temppelini.**
- Pidätkö huolta vartalostasi? Miten?
- Onko vartalo sinulle tärkeä? Miksi / miksi ei?
- Miten vartalosi on muuttunut elämäsi aikana? Oletko esimerkiksi lihonut / laihtunut paljon?

**C. Minulle tärkein aisti**
- Mikä aisti (näkö, haju, maku, tunto, kuulo) on sinulle tärkein? Miksi?
- Millaisista asioista nautit aistien kautta? Mitkä asiat tuottavat sinulle mielihyvää ja tekevät sinut onnelliseksi?
- Jos joutuisit luopumaan jostakin aistista tai vartalon osasta, mikä se olisi ja miksi?

**D. Aivot kaipaavat huoltoa**
- Miten pidät huolta aivoistasi?
- Milloin aivosi toimivat hyvin? Entä huonosti?
- Mikä on tärkeää aivojen hyvinvoinnille?

**E. Minun hyvinvointi**
- Miten pysyt terveenä? Miten hoidat terveyttäsi?
- Milloin olit viimeksi sairas?
- Mitä teet, että et tulisi sairaaksi?
- Millainen on hyvä / terve elämä?

**F. Terveellinen ruoka**
- Haluaisitko muuttaa jotain ruokavaliossasi? Mitä?
- Mitä ihmiset syövät liikaa?
- Millainen ruoka on terveellistä? Miksi?

### Mielipide

**A. Fyysinen terveys on tärkeää myös henkiselle terveydelle**
- Onko fyysinen terveys ja henkinen terveys (psyyke) mielestäsi yhtä tärkeitä? Miksi?
- Miten pidät huolta fyysisestä ja henkisestä terveydestä?
- Suomessa on paljon masennusta ja myös itsemurhia. Mistä se johtuu?

**B. Urheilu ja doping**
- Mitä mieltä olet dopingista?
- Miksi urheilijat käyttävät dopingia?
- Voiko huippu-urheilija pärjätä ilman dopingia? Miksi / miksi ei?

**C. Terveydenhuolto Suomessa**
- Millaista sairaanhoito on mielestäsi Suomessa?
- Mikä on erilaista sinun kotimaassa?
- Mitä hyviä ja mitä huonoja puolia Suomen terveydenhuollossa on?
- Onko sairaaloissa ja terveyskeskuksissa riittävästi henkilökuntaa?

**D. Päihteet Suomessa**
- Mitä ajattelet suomalaisten päihteiden käytöstä (päihteet = alkoholi, tupakka, huumeet, lääkkeiden väärinkäyttö)?
- Millaisissa tilanteissa päihteiden käyttö on sallittua?
- Millaisia ongelmia päihteistä voi tulla?
- Mitä mieltä olet alaikäisten (alle 18-vuotiaiden) päihteiden käytöstä?

**E. Lihavuus on vaarallista terveydelle**
- Miten lihavuus vaikuttaa terveyteen?
- Miksi ihmiset lihovat?
- Mitä ihmisten pitäisi tehdä enemmän?
- Miten ylipaino-ongelma vaikuttaa yhteiskuntaan?

### Kirjoittaminen

#### Keskustelun aloitus nettipalstalla

Lue ja kuuntele

Sinulla on jokin terveysongelma, johon tarvitset apua.
Pyydät apua terveys-nettipalstalla.
Kirjoita keskustelun aloitus, jossa:
- kerrot, millainen terveysongelma sinulla on
- mitä oireita sinulla on
- miten se haittaa arkielämää
- miksi pyydät apua nettipalstalta

#### Viesti työkaverille

Työkaverisi on joutunut pitkälle sairauslomalle.
Kirjoita hänelle viesti, jossa:
- kerrot, mistä ja miten kuulit sairauslomasta
- kysyt, mitä työkaverille on tapahtunut
- kerrot, miten voit auttaa häntä töissä.
- tarjoa muuta apua työkaverille.

#### Valitus

Sukulaisesi on saanut mielestäsi huonoa hoitoa sairaalassa.
Et ole tyytyväinen hoitoon ja valitat potilasasiamiehelle.
Kirjoita valitus, jossa kerrot:
- mitä sukua olet potilaalle
- milloin ja miksi sukulaisesi oli sairaalassa
- miksi hoito oli mielestäsi huonoa
- mitä haluat, että asialle tehdään

## Työ ja koulutus

### Dialogi 1

Olet sairas. Ilmoita asiasta pomolle.

| Pomo                                                                                                    | Sinä                                        |
| ------------------------------------------------------------------------------------------------------- | ------------------------------------------- |
| Nieminen.                                                                                               | (Esittele itsesi ja kerro asiasi.) — 20 sek |
| Ahaa… no ei sille sitten mitään voi. Oletko soittanut jo työterveyteen?                                 | (Vastaa.) — 25 sek                          |
| Selvä. Oliko sulla jotain sellaisia tärkeitä hommia kesken, että tarvitset sijaisen?                    | (Vastaa.) — 10 sek                          |
| Selvä juttu. Nyt pikaista paranemista. Ilmoita sitten, kun tiedät, kuinka pitkä sairausloma sulle tuli. | (Vastaa.) — 10 sek                          |

### Dialogi 2

Olet seminaarissa kollegan kanssa kuuntelemassa esityksiä. Tauolla puhut kollegan kanssa, mitä mieltä olet ollut päivän esityksistä.

| Kollega                                                                                                                  | Sinä                                                               |
| ------------------------------------------------------------------------------------------------------------------------ | ------------------------------------------------------------------ |
| Olipa hyvä esitys se toinen tänään! Tykkäsitkö sä?                                                                       | (Vastaa. Kerro, mikä esityksessä oli hyvää.) — 25 sek              |
| Mä en muista hänen nimeä. Katsotaan ohjelmasta. Odotas. Muistatko mihin aikaan hänen esitys oli?                         | (Vastaa.) — 10 sek                                                 |
| Joo, tässä! Helena Roihu. Hän on todella hyvä puhuja! Mukaansatempaava. Mä ainakin inspiroiduin, kun kuuntelin. Entä sä? | (Vastaa.) — 15 sek                                                 |
| Se kolmas puhuja oli myös hyvä, mutta teema ei ollut niin kiinnostava.                                                   | (Kommentoi ja kysy seuraavan esityksen aikaa ja paikkaa.) — 20 sek |
| Kyllä! Ootas, se on tuolla salissa 3. Esitys alkaa viiden minuutin kuluttua. Haetaanko kahvit mukaan sinne?              | (Vastaa.) — 10 sek                                                 |

### Dialogi 3

Työkaverisi haluaa sopia tapaamisen.

| Kollega | Sinä |
|---|---|
| Kuule, meidän pitäs tavata ja jutella tästä hankkeesta. Milloin sulla olisi aikaa? | (Vastaa ja ehdota aikaa seuraavalle viikolle.) — 20 sek |
| Mulla on kalenteri ihan täynnä, mutta ootas mä tarkistan. Hmmm. Se ei onnistu. Sopisko sulle perjantaina aamupäivällä? Mulle sopis silloin mihin aikaan vaan. | (Vastaa kieltävästi ja kerro syy.) — 20 sek |
| Voi hitto. No sitten se menee väkisin parilla viikolla eteenpäin. Mites sitten toi tiistai kahdeskymmenesviides päivä? | (Vastaa myöntävästi ja ehdota kellonaikaa.) — 25 sek |
| Juu se sopii. Onpa vaikea löytää yhteistä aikaa. Taitaa olla kiireisin aika vuodesta. | (Vastaa ja kerro, miksi sinulla on nyt kiire töissä.) — 20 sek |
| No just näin se on. Mutta hyvä, että nyt on ainakin aika kalenterissa varattu. Mä varaan meille neukkarin ja laitan vaikka sulle viestin sitten, missä tavataan. | (Vastaa.) — 10 sek |

### Dialogi 4

Olet ollut työmatkalla. Juttelet työkavereiden kanssa työmatkan jälkeen kahvihuoneessa.

| Työkaveri                                                                                                | Sinä                                                |
| -------------------------------------------------------------------------------------------------------- | --------------------------------------------------- |
| No moi hei, pitkästä aikaa! Ei ole näkynyt. Missä sä oot ollut?                                          | (Vastaa ja kerro, missä olit työmatkalla.) — 15 sek |
| Jaa jaa. No miten reissu meni?                                                                           | (Vastaa ja kerro, mitä teit työmatkalla.) — 20 sek  |
| Niin justiinsa. No oliko hyvät järjestelyt? Hotellit ja muut?                                            | (Vastaa.) — 20 sek                                  |
| Kuulostaa hyvältä! Millainen aamupala hotellissa oli?                                                    | (Vastaa.) — 10 sek                                  |
| Se on välillä kiva käydä reissussa, mutta on ne työmatkat aika raskaita myös. Mikä fiilis sulla nyt on?  | (Vastaa.) — 10 sek                                  |
| Jep jep. Mut nyt pitää mennä jatkamaan hommia. Kiva nähdä taas.                                          |                                                     |

### Reagointi

1. Sinulla on asiaa työkaverillesi ja menet tapaamaan häntä. Hän ei kuitenkaan ole työpisteellään. Lähetä hänelle WhatsAppilla ääniviesti, jossa kerrot asiasi.
2. Sinun työpaikalle on tullut uusi työntekijä. Hän ei tiedä, mitä tehdä. Auta häntä.
3. Olet ollut työhaastattelussa. Soitat haastattelijalle, koska haluat vielä kysyä jotakin. (Keksi itse, mitä.)
4. Sinun palkassa on virhe (keksi itse, mikä). Soitat palkanlaskijalle.
5. Työkaverisi täyttää pian 50 vuotta. Sinä haluat järjestää ohjelmaa. Ehdota työkavereille, miten voitte juhlia.
6. Olet saanut uuden työpaikan ja sinun täytyy irtisanoutua. Kerro pomolle tilanne.
7. Tiedät todella hyvän työntekijän sinun projektiin. Suosittele häntä sinun pomolle.
8. Sinun täytyy varata neuvotteluhuone. Kerro, milloin tarvitset sitä ja kuinka ison neuvotteluhuoneen tarvitset.
9. Työkaverisi ei ole tehnyt sovittua asiaa (keksi itse, mitä). Olet hänelle vihainen. Kerro, mitä mieltä olet siitä, että hän ei tehnyt, mitä oli sovittu.
10. Sinulla on liikaa töitä ja olet tosi väsynyt. Ehdota sinun pomolle, miten sinun töitä voi helpottaa.
11. Työkaverisi jää äitiyslomalle. Mitä sanot hänelle?
12. Sinun ystävä on saanut potkut. Mitä sanot hänelle?
13. Sinun ystävä on saanut uuden, tosi hyvän työpaikan. Mitä sanot hänelle?
14. Sinun pomo ilmoittaa, että tulee iso muutos organisaatiossa ja henkilökunnasta irtisanotaan 20%. Kerro työkaverille, mitä ajattelet asiasta.
15. Sinun palkkasi on mielestäsi liian pieni. Perustele pomolle, miksi tarvitset palkankorotuksen.
16. Haluat osallistua koulutukseen (keksi itse, mihin). Kerro pomolle, mitä hyötyä koulutuksesta on.
17. Lapsesi tulee kotiin ja itkee. Koulussa on tapahtunut jotakin pahaa (keksi itse, mitä.) Selitä asia opettajalle.
18. Sinä näit, kun koulun pihalla joku lapsi kiusasi toista lasta. Soitat kouluun rehtorille ja kerrot asiasta.

### Kertominen

**A. Koulu kotimaassani**
- Kuvaile kotimaasi koulujärjestelmää, sen hyviä ja huonoja puolia.
- Mikä on erilaista sinun kotimaassasi koulussa ja Suomessa? Mitä tiedät?
- Mitä haluaisit tuoda sinun kotimaan koulusta Suomeen? Miksi?

**B. Minä koulussa**
- Millainen koululainen sinä olit?
- Mikä on paras koulumuistosi?
- Mitä inhosit koulussa? Mistä pidit?
- Millainen oli sinun paras opettaja? Miksi?

**C. Ensimmäinen työpaikkani**
- Mikä oli sinun ensimmäinen työpaikkasi?
- Millaista työtä teit? Piditkö siitä? Miksi / miksi et?
- Miten sait työn?
- Millainen palkka oli?

**D. Normaali työpäiväni**
- Millainen on sinun tavallinen työpäivä?
- Mitä teet töissä? Milloin sinulla on tauko?
- Mistä pidät työssäsi? Mistä et?

### Mielipide

**A. Työn pitää olla hauskaa.**
- Millaisesta työstä sinä nautit? Mikä on tylsää? Pitääkö työstä nauttia vai onko se vain tapa saada rahaa?
- Miksi/miksi ei työn pitäisi olla hauskaa?
- Millaisesta työstä sinä nautit? Mikä on tylsää?

**B. Opiskelu kannattaa aina.**
- Miksi opiskelu on/ei ole tärkeää?
- Millaisia asioita on hyvä opiskella? Mikä on turhaa?
- Maailma muuttuu. Muuttuuko koulu?

**C. Nykyään kaikilla on aina kiire.**
- Onko ihmisten ajankäyttö muuttunut? Miten?
- Miksi näyttää siltä, että kaikilla on kiire?
- Mitä haittaa/hyötyä kiireestä on?

**D. Tulevaisuudessa robotit tekevät ihmisten työt.**
- Uskotko, että robotit tekevät ihmisten työt? Miksi / miksi et?
- Mitä hyötyä ja haittaa automaatiosta on töissä?
- Miten tekoäly (AI) voi auttaa meitä?
- Mitä riskejä tekoälyssä on?

**E. Koulupuku on hyvä asia.**
- Onko sinun kotimaassa koulupuku?
- Mitä haittaa ja hyötyä siitä on?
- Millainen pukeutuminen sopii kouluun?

**F. Lasten kasvatus Suomessa on hyvä / huono.**
- Onko tavassa kasvattaa lapsia Suomessa / sinun kotimaassa eroja?
- Mitä hyviä ja huonoja puolia molemmissa on?

**G. Suomi tarvitsee lisää työntekijöitä ulkomailta.**
- Miten Suomeen voisi houkutella lisää ihmisiä töihin?
- Millaisiin töihin Suomeen tarvitaan lisää ihmisiä?
- Mitä haasteita tai ongelmia on siinä, että palkataan ihmisiä suoraan ulkomailta?

### Kirjoittaminen

Lue ja kuuntele

#### Viesti

Haluat vaihtaa vuoroa työkaverin kanssa.

Hän ei ole nyt paikalla, mutta sinulla on kiire, etkä tiedä hänen
puhelinnumeroaan. Jätät hänen työpöydälle viestin. Aloita ja
lopeta viesti sopivalla tavalla.

#### Kirje opettajalle

Haluat lähettää kiitoskirjeen omalle tai lapsesi opettajalle.
Kirjoita ainakin:
- mitä hän sinulle/lapsellesi opetti
- millainen opettaja hän mielestäsi on
- mitä muistat aina
- mitä toivot, että hän muistaa

#### Mielipide

A. Suomalainen koulu on maailman paras.
B. Suomessa on pakko osata suomea.

## Vapaa-aika

### Dialogi 1

Olet saanut muistutusmaksun kirjasta, jota et ole lainannut. Soita kirjastoon ja selitä asia.

| Virkailija | Sinä |
|---|---|
| Kummilan kirjasto, miten voin auttaa? | (Esittele itsesi ja kerro asiasi.) — 20 sek |
| Oho, onpa erikoista. Sanotko vielä sun sukunimen uudelleen? | (Vastaa kysymykseen.) — 10 sek |
| Joo, kiitos, löysin tiedot. Joo, täällä on tällainen suomen kielen oppikirja lainassa sun nimellä. Tämä on lainattu kaksi viikkoa sitten. | (Et ole ollut kirjastossa pitkään aikaan. Kerro, missä olit kaksi viikkoa sitten.) — 25 sek |
| Ihanko totta? Onpa mielenkiintoista. Sitten tässä täytyy olla jokin virhe. Onko mahdollista, että joku muu on käyttänyt sun kirjastokorttia? | (Vastaa kieltävästi ja kerro miksi.) — 15 sek |
| Hmmm… Mun pitää nyt selvittää tätä asiaa vähän lisää. Mä katson tuon päivän lainat ja soitan sulle takaisin. Voinko soittaa tähän numeroon? | (Vastaa ja lopeta puhelu kohteliaasti.) — 10 sek |
| Kiitos soitosta. Toivottavasti asia selviää. |  |

### Dialogi 2

Olet lähdössä baarista, mutta et löydä narikkalappua.

| Portsari                                                                                                    | Sinä                                                    |
| ----------------------------------------------------------------------------------------------------------- | ------------------------------------------------------- |
| Juu-u, tuttu tarina. Katoitko kaikki taskut?                                                                | (Vastaa.) — 10 sek                                      |
| Kenen kanssa ja mihin aikaan sä tulit?                                                                      | (Vastaa kysymykseen.) — 10 sek                          |
| No nyt sun täytyy pystyä kertomaan tosi tarkasti, millainen se sun takki oli, että mä voin antaa sen sulle. | (Kerro, millainen takki sinulla on narikassa.) — 15 sek |
| Joo, oota vähän… onks se tää?                                                                               | (Vastaa myöntävästi.) — 10 sek                          |
| Ens kerralla sitten kato tarkkaan, mihin laitat sen lapun. Mä en sais antaa näitä ilman lappua.             | (Kiitä ja lopeta keskustelu.) — 10 sek                  |

### Dialogi 3

Ystäväsi soittaa sinulle ja kaipaa neuvoa, miten voi laihtua.

| Ystävä | Sinä |
|---|---|
| No Jonna tässä, moi! Miten menee? | (Tervehdi ystävää ja vastaa kysymykseen.) — 10 sek |
| No niin, kuule, oli mulla vähän asiaakin. Kato, mä oon lihonut viime aikoina ihan hirveesti. Liikaa töitä ja ei oo aikaa liikkua. Ja mä syönkin ihan mitä sattuu. Mä pelkään, että kohta pettää terveys jo. Mitä mun pitäis tehdä? | (Neuvo ystävää.) — 25 sek |
| No niin kai niin. Mut se on niin vaikeeta. Mä tarvisin vähän apua. Voisitsä auttaa mua? | (Vastaa myöntävästi ja ehdota, miten voit auttaa ystävää.) — 20 sek |
| Voi vitsi. Kiitos sulle tosi paljon! Mä tiesin, että suhun voi luottaa. Milloin me ehdittäis nähdä? | (Vastaa. Ehdota aikaa ja paikkaa.) — 20 sek |
| Se sopii tosi hyvin. Nähdään sitten ja kiitos vielä. | (Lopeta keskustelu sopivalla tavalla.) — 20 sek |

### Dialogi 4

Olet juuri saapunut hotelliin. Huoneessa on jokin vika (keksi itse, mikä). Soita vastaanottoon ja valita asiasta.

| Virkailija                                                                                                                                                                                       | Sinä                                                            |
| ------------------------------------------------------------------------------------------------------------------------------------------------------------------------------------------------ | --------------------------------------------------------------- |
| Hotelli Hyvä Olo vastaanotto. Miten voin auttaa?                                                                                                                                                 | (Tervehdi ja kerro asiasi) — 20 sek                             |
| Ahaa, sepä ikävä kuulla. Kerrotko, mikä on huoneen numero?                                                                                                                                       | (Vastaa.) — 10 sek                                              |
| Kiitos. Tämä on kovin ikävää, mutta yritämme korjata asian heti.                                                                                                                                 | (Et ole tyytyväinen. Haluat vaihtaa huonetta.) — 10 sek         |
| Valitettavasti hotellimme on aivan täynnä tällä hetkellä, joten en voi antaa teille toista huonetta. Sopisiko, että tarjoamme teille kahden hengen illallisen hotellimme parhaassa ravintolassa? | (Et ole vielä tyytyväinen, haluat myös jotakin muuta.) — 25 sek |
| Ymmärrän ja olen kovin pahoillani, että huone ei vastannut odotuksianne. Minun täytyy kysyä lupa tähän korvaukseen. Voisitteko tulla tähän vastaanottoon keskustelemaan esihenkilöni kanssa?     | (Vastaa myöntävästi ja lopeta puhelu.) — 10 sek                 |

### Dialogi 5

Olet rautatieasemalla. Sinä et tiedä, mistä sinun juna lähtee. Kysy apua virkailijalta.

| Virkailija | Sinä |
|---|---|
| Hei, miten voin auttaa? | (Kysy neuvoa. Kerro, mihin matkustat ja mihin aikaan.) — 20 sek |
| Joo, se juna ei näy tuolla taululla, koska valitettavasti vuoro on peruttu. Seuraava juna lähtee parin tunnin kuluttua ja lippu käy siinä vuorossa. | (Ihmettelet asiaa. Kysy syytä.) — 10 sek |
| No se ei kulje siksi, että junassa oli jarruvika ja me ei saatu yhtään vastaavaa junaa nopeasti tilalle. Olen tosi pahoillani tapahtuneesta. | (Et ole tyytyväinen. Sinulla on tärkeä tapaaminen ja et voi odottaa. Valita asiasta.) — 20 sek |
| Mä olen todella pahoillani, mutta tämä on nyt tilanne ja emme voi sille mitään. Voitte tietysti mennä bussilla. | (Kysy korvausta tilanteesta.) — 15 sek |
| Ikävä kyllä tällaisissa tilanteissa emme korvaa tapahtunutta. Voitte jättää kirjallisen valituksen toki asiakaspalveluun. | (Pyydä sähköpostiosoite asiakaspalveluun.) — 10 sek |
| Osoite on asiakaspalvelu@vr.fi. | (Kiitä ja lopeta keskustelu.) — 10 sek |

### Dialogi 6

Odotat bussia, kun puhelin soi. Soittaja tekee tutkimusta.

| Tutkija                                                                                                                                               | Sinä                                                                          |
| ----------------------------------------------------------------------------------------------------------------------------------------------------- | ----------------------------------------------------------------------------- |
| Saara Jyläntö Suomen Gallupista, hei. Me tehdään tutkimusta maahanmuuttajien internetin käytöstä, olisko sulla pieni hetki aikaa vastata kysymyksiin? | (Vastaa myöntävästi.) — 10 sek                                                |
| Ensimmäinen kysymys on, että käytätkö nettiä ja kuinka paljon?                                                                                        | (Vastaa.) — 10 sek                                                            |
| Entä onko sulla puhelimessa netti?                                                                                                                    | (Vastaa.) — 20 sek                                                            |
| Millaisia asioita teet netissä?                                                                                                                       | (Vastaa.) — 10 sek                                                            |
| Käytätkö internetiä nyt enemmän vai vähemmän kuin ennen Suomeen muuttoa?                                                                              | (Vastaa.) — 10 sek                                                            |
| Kiitos sulle tosi paljon. Hyvää päivänjatkoa!                                                                                                         | (Vastaa. Huomaat, että bussi tulee. Lopeta keskustelu kohteliaasti.) — 20 sek |

### Dialogi 7

Olet ostanut liput teatteriin. Et voi mennä esitykseen. Soita teatteriin ja yritä vaihtaa esityspäivä.

| Nainen                                                                                                                                         | Sinä                                                               |
| ---------------------------------------------------------------------------------------------------------------------------------------------- | ------------------------------------------------------------------ |
| Kaupunginteatterin lippupiste, Sari Pöyhiä.                                                                                                    | (Esittele itsesi ja kerro asiasi.) — 25 sek                        |
| Joo, millä nimellä ja mille päivälle liput oli varattu?                                                                                        | (Vastaa.) — 15 sek                                                 |
| Kiitos, löysin tiedot. Mille päivälle haluaisit vaihtaa liput?                                                                                 | (Vastaa.) — 10 sek                                                 |
| Joo, sinä päivänä on kaksi esitystä. Päivänäytös on kello 15 ja iltanäytös kello 19. Kumpaan laitetaan?                                        | (Vastaa.) — 10 sek                                                 |
| Selvä. Sulla on vähän kalliimmat eturivin liput, mutta eturivissä ei enää ole paikkoja vapaana. Uudet paikat ovat riviltä 12.                  | (Olet eri mieltä. Pyydä korvausta kalliimmista lipuista.) — 25 sek |
| Joo, ymmärrän toki. Valitettavasti emme voi antaa rahaa takaisin, mutta voidaan tarjota kyllä pullat ja kahvit väliajalla. Miltä se kuulostaa? | (Olet tyytyväinen. Lopeta puhelu.) — 10 sek                        |

### Dialogi 8

Haluat ilmoittautua kurssille kansalaisopistoon (keksi itse, mille). Soita kansalaisopistoon ja kysy lisätietoa kurssista.

| Sihteeri                                                                                                                        | Sinä                                                                      |
| ------------------------------------------------------------------------------------------------------------------------------- | ------------------------------------------------------------------------- |
| Kojon kansalaisopiston toimisto, miten voin auttaa?                                                                             | (Esittele itsesi ja kerro, mille kurssille haluat ilmoittautua.) — 25 sek |
| Kyllä sille vielä on vapaita paikkoja. Millä nimellä varaan paikan?                                                             | (Vastaa ja kysy kurssin hintaa.) — 10 sek                                 |
| Kurssin hinta on kakskytviiseuroa lukukausi, mutta jos ostat samalla koko vuoden, se on yhteensä nelkyt euroa.                  | (Kysy maksutapaa.) — 10 sek                                               |
| Sä voit maksaa sen käteisellä ensimmäisellä kerralla, mutta ota mukaan tasaraha. Oletko ennen ollut meillä opiskelijana?        | (Vastaa.) — 10 sek                                                        |
| Selvä juttu. Meillä on nyt uusi toimipiste ja osoite on Ahtokatu 4. Jos tulet autolla, tuossa pihalla on ilmainen parkkipaikka. | (Lopeta puhelu.) — 10 sek                                                 |

### Reagointi

1. Haluat palauttaa kirjan kirjastoon, mutta se on mennyt rikki. Selitä, mitä tapahtui.
2. Luet kirjaa kirjastossa, kun joku puhuu kovaan ääneen puhelimessa. Huomauta hänelle asiasta.
3. Olet odottanut kauan palvelua baaritiskillä. Viereesi tulee mies, joka saa heti palvelua. Mitä sanot baarimikolle?
4. Portsari ei päästä sinua sisälle ja sanoo, että näytät alaikäiseltä. Mitä sanot?
5. Kaverisi haluaa aloittaa uuden liikuntaharrastuksen. Ehdota hänelle sopivaa lajia.
6. Yritit mennä kuntosalille aikaisin aamulla, mutta sinun korttisi ei toiminut. Ilmoita asiasta kuntosalille.
7. Olet unohtanut jotakin kuntosalille. Kerro, mitä ja milloin unohdit.
8. Haluat varata taksin lentokentälle. Pyydä apua vastaanotosta. Kerro, milloin lento lähtee ja mihin aikaan sinun pitää olla kentällä.
9. Olet junassa. Sinulla on paikkalippu, mutta joku istuu sinun paikalla. Mitä sanot hänelle?
10. Olet kaverin kanssa. Hän katsoo koko ajan puhelinta, eikä puhu sinun kanssa. Mitä sanot?
11. Matkustat bussissa. Sinun vieressä istuu nuori, joka soittaa musiikkia kovaa. Sinun päätä särkee. Mitä sanot nuorelle?
12. Ystävälläsi on 50-vuotissyntymäpäivä. Annat hänelle lahjaksi taidetta (keksi itse, mitä). Mitä sanot, kun annat lahjan?
13. Olet elokuvateatterissa ja vieruskaverisi naksuttelee popcorneja äänekkäästi. Mitä sanot hänelle?
14. Autosi on rikki ja tiedät, että naapurisi menee samaan paikkaan kuin sinä. Pyydä kyytiä.
15. Näet pienen koululaisen kahvilassa. Koululainen katsoo tabletilta ohjelmaa, joka ei sovi hänelle. Kerro hänelle, miksi ohjelma on huono ja miksi hänen ei pitäisi katsoa sitä.
16. Olet ostanut urheiluliikkeestä jonkin tuotteen (keksi itse, minkä). Tuotteessa on jokin vika. Palauta tuote kauppaan ja kerro, miksi haluat palauttaa sen.
17. Kävelet kaupungilla, kun toimittaja kysyy sinulta, mitä mieltä olet kotikaupungistasi. Mitä sanot hänelle?
18. Näet lähipuistossasi nuoria, jotka ovat siellä joka päivä koulun jälkeen. Nuoret roskaavat puistoa ja pitävät kovaa meteliä. Ehdota nuorille, mitä muuta he voisivat tehdä kuin olla puistossa.

### Kertominen

**A. Valitse yksi teos (kirja, näytelmä, elokuva, runo...), joka on sinulle tärkeä.**
Kerro esimerkiksi:
- Mikä teos se on? Kuka sen on tehnyt?
- Millainen teos se on?
- Miksi se on sinulle tärkeä?

**B. Mitä baarikulttuuri sinulle merkitsee?**
- Käytkö joskus baarissa? Miksi / miksi et?
- Minkä ikäisille baarikulttuuri sopii? Miksi?
- Mitä hyvää ja huonoa on siinä, että ihmiset käyvät baarissa?

**C. Ulkonäkö – kaunis vai ruma?**
- Mitä ulkonäkö sinulle merkitsee?
- Miten pidät huolta itsestäsi?
- Miksi ulkonäkö on / ei ole tärkeää?
- Ajattelevatko ihmiset liian paljon ulkonäköä? Miksi / miksi ei?

**D. Hyvä loma**
- Millainen on hyvä loma? Mitä silloin teet?
- Milloin sinulla viimeksi oli loma? Mitä teit?
- Onko hyvä loma kotona vai matkalla? Miksi?

**E. Mökillä on mukavaa**
- Onko sinulla / perheellä / tuttavalla mökki? Missä? Millainen?
- Kuinka usein sinä käyt mökillä? Miksi?
- Mikä mökillä on mukavaa? Mikä on kamalaa?

**F. Rahankäyttö matkalla**
Kerro esimerkiksi:
- Mihin rahat menevät matkalla?
- Kuka päättää, mihin matkaraha käytetään?
- Onko tärkeää, että matkalla on paljon rahaa?
- Tykkäätkö shoppailla vai seikkailla? Miksi?

**G. Minä ja sosiaalinen media (Facebook, Twitter, Instagram, Snapchat…)**
- Mitä sosiaalisia medioita käytät ja kuinka paljon?
- Miksi pidät / et pidä sosiaalisesta mediasta?
- Mitä hyviä ja huonoja puolia on sosiaalisessa mediassa?

**H. Lemmikkieläimet**
- Onko sinulla lemmikki? Mikä? Kerro siitä.
- Miksi ihmisillä on lemmikki?
- Miksi lemmikki on usein tärkeä?
- Mitä lemmikki voi opettaa lapselle?

**I. Minun harrastus**
- Kerro harrastuksestasi. Mikä se on? Kuinka kauan olet sitä harrastanut?
- Mitä hyviä ja huonoja puolia siinä on?
- Mitä välineitä tarvitset?
- Mitä se maksaa?
- Kenelle suosittelisit sitä?

### Mielipide

**A. Liikunta on pakko, ei vaihtoehto.**
- Tykkäätkö sinä liikkua? Miksi / miksi et?
- Mitä hyötyä liikunnasta on? Voiko siitä olla haittaa?
- Voiko ihmistä pakottaa liikkumaan? Kuka voi pakottaa? Lääkäri / äiti / pomo?
- Miten ihmisiä voidaan kannustaa liikkumaan?

**B. Suomi on hyvä matkailumaa.**
- Käykö Suomessa mielestäsi riittävästi turisteja? Miksi / miksi ei?
- Mitä nähtävää Suomessa on turisteille?
- Kenelle suosittelet Suomea matkakohteena? Miksi?

**C. Vanhempien täytyy valvoa lasten internetin käyttöä.**
- Mitä lapset voivat tehdä internetissä?
- Voiko internet olla vaarallinen lapsille? Millä tavalla?
- Kuinka paljon lapsi voi pelata / surffata?
- Mitä hyötyä ja haittaa netin käyttämisestä on lapsille?

**D. Suomen taide verrattuna taiteeseen kotimaassani.**
- Millaisesta taiteesta pidät? Miksi?
- Seuraatko aktiivisesti taidemaailmaa?
- Miten suomalainen taide eroaa kotimaasi taiteesta?

**E. Lapsi saa itse päättää, mitä harrastaa.**
- Saako lapsi harrastaa mielestäsi, mitä haluaa? Miksi / miksi ei?
- Mikä on mielestäsi hyvä harrastus lapselle? Miksi?
- Kuinka paljon lapsi voi harrastaa?
- Voiko harrastuksesta olla jotain haittaa? Mitä?

### Kirjoittaminen

#### Viesti

Lue ja kuuntele

Haluat kutsua ystäväsi elokuviin / teatteriin / konserttiin /
taidenäyttelyyn.
Kirjoita hänelle viesti, jossa kerrot:
- mihin haluat mennä hänen kanssa?
- miksi haluat hänet mukaan?
- milloin menette?
Kirjoita lisäksi vähintään kaksi muuta asiaa.

#### Sähköpostiviesti

Olet ilmoittautunut kurssille (keksi itse, mille). Et kuitenkaan
pääse paikalle ensimmäisellä kerralla.
Lähetä opettajalle viesti, jossa:
- Ilmoittaudut kurssille.
- Kerro, miksi et voi tulla ensimmäiselle tunnille.
- Ehdota, miten voisit korvata poissaolon.
- Kuvaile lyhyesti taitojasi kurssin teemasta opettajalle.

#### Mielipide

Taide vai urheilu?
Lapsesi koulussa halutaan järjestää koulun jälkeen taidekerho
tai liikuntakerho. Kirjoita mielipiteesi vanhempien chattiin siitä,
kumpi kerho on mielestäsi tärkeämpi ja miksi.

## Yhteiskunta

### Dialogi 1

Haluat rekisteröidä avioliiton ja menet Digi- ja väestötietovirastoon.

| Virkailija                                                                                                                                                            | Sinä                                   |
| --------------------------------------------------------------------------------------------------------------------------------------------------------------------- | -------------------------------------- |
| Hei, miten voin auttaa?                                                                                                                                               | (Tervehdi ja kerro asiasi.) — 20 sek   |
| Asia selvä. Ovatko molemmat osapuolet täysi-ikäisiä?                                                                                                                  | (Vastaa myöntävästi.) — 10 sek         |
| Ja kumpikaan ei ole naimisissa, rekisteröidyssä parisuhteessa tai sukulaisia keskenään?                                                                               | (Vastaa kieltävästi.) — 10 sek         |
| Sitten voidaan aloittaa esteiden tutkinta. Maistraatin nettisivulla on tutkintapyyntölomake, jonka voi printata ja täyttää. Voin myös tulostaa sen tässä, jos haluat. | (Vastaa.) — 10 sek                     |
| Sanotko sun henkilötunnuksen? Tarvitsen sen tähän.                                                                                                                    | (Vastaa.) — 15 sek                     |
| Kiitos. Kun olet täyttänyt lomakkeen, tuo se tänne ja sitten voidaan varata aika rekisteröinnille.                                                                    | (Kysy hintaa.) — 15 sek                |
| Rekisteröinti täällä maistraatissa ei maksa mitään, mutta jos haluatte, että se rekisteröidään muualla, tulee matkakustannukset teidän maksettavaksi.                 | (Kiitä ja lopeta keskustelu.) — 10 sek |

### Dialogi 2

Sinun kotona on tapahtunut jokin ongelma (keksi itse, mikä) ja haluat hakea korvausta kotivakuutuksesta.

| Virkailija                                                                                                                                                                                                                                                                                                                                                                                                | Sinä                                                                      |
| --------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | ------------------------------------------------------------------------- |
| Vakuutusyhtiö Turvanasi, miten voin auttaa?                                                                                                                                                                                                                                                                                                                                                               | (Tervehdi ja kerro asiasi.) — 25 sek                                      |
| Oi voi, sepä ikävää. Milloin ja miten huomasit asian?                                                                                                                                                                                                                                                                                                                                                     | (Vastaa.) — 15 sek                                                        |
| Selvä. Sanotko vielä sun nimen ja osoitteen, niin etsin vakuutustiedot.                                                                                                                                                                                                                                                                                                                                   | (Vastaa.) — 15 sek                                                        |
| Kiitos, löysin tiedot. Kuulkaa, nyt on käynyt niin ikävästi, että teillä on viimeinen kotivakuutuksen lasku maksamatta, joten kotivakuutus ei ole enää ollut pariin kuukauteen voimassa.                                                                                                                                                                                                                  | (Vastaa ja kerro, että et ole saanut laskua.) — 10 sek                    |
| Niinkö? Meillä on täällä tieto, että lasku on lähtenyt tasan kaksi kuukautta sitten ja sitten muistutusmaksu siitä kolmen viikon kuluttua.                                                                                                                                                                                                                                                                | (Vastaa ja kerro, että sinulla on ollut ongelmia postin kanssa.) — 15 sek |
| Ai jaa. No posti on kyllä ollut tosi epäluotettava viime aikoina. Multakin on hävinnyt monta pakettia. Mä myös näen täältä, että olet ollut meidän asiakas jo kymmenen vuotta ja aina maksanut laskut ajallaan, joten yritetään korjata tämä asia, että saadaan kotivakuutuksesta sulle korvaus. Tätä asiaa ei kuitenkaan voida hoitaa näin puhelimessa, niin pääsetkö käymään täällä meidän toimistolla? | (Vastaa ja kerro, milloin voit tulla.) — 15 sek                           |
| Selvä juttu. Mä merkitsen tänne kalenteriin. Nähdään silloin.                                                                                                                                                                                                                                                                                                                                             | (Kiitä ja lopeta keskustelu).                                             |

### Reagointi

1. Sinulla on jokin ongelma oleskeluluvan kanssa (keksi itse, mikä). Soita Migriin.
2. Olet saanut YKI-testin tulokset. Haluat hakea kansalaisuutta, mutta sinulla on kysymyksiä. Soita Migriin.
3. Olet odottanut Suomen passia jo 16 kuukautta. Haluat kysyä lisää. Soita Migriin.
4. Presidentin kansliasta soitetaan sinulle ja saat kutsun 6. 12. itsenäisyyspäivän juhlaan, koska olet ollut tosi ahkera suomen kielen opiskelija. Sinun opettaja on suositellut sinua. Mitä sanot?
5. Sinun kännykkä on mennyt rikki (keksi itse, miten). Kysyt vakuutusyhtiöstä, korvaako kotivakuutus sen.
6. Sinun työtilanteesi on muuttunut (keksi itse, miten) ja sinun täytyy muuttaa veroprosenttiasi. Soita verotoimistoon.
7. Sinulla on jokin ongelma Kelan kanssa (keksi itse, mikä). Soita Kelaan.
8. Olet joutunut rikoksen uhriksi (keksi itse, mitä on tapahtunut). Ilmoita asiasta poliisille.

### Kertominen

**A. Minulle on tärkeää, mistä olen kotoisin.**
- Mitä kansalaisuus sinulle merkitsee?
- Mikä on sinun kotimaa? Miksi ajattelet niin?
- Mitä suomalaisuus sinulle merkitsee?

**B. Suomalaiset ystäväni**
- Onko sinulla suomalaisia ystäviä? Millaisia he ovat?
- Miten olet tutustunut heihin?
- Sanotaan, että suomalaiset ovat ujoja ja hiljaisia. Mitä mieltä olet?
- Mikä on hyvä tapa tutustua uusiin ihmisiin?

### Mielipide

**A. Suomi ei ole tasa-arvoinen maa.**
- Miten Suomen tasa-arvo/epätasa-arvo näkyy?
- Minkä ihmisryhmien tasa-arvosta puhutaan ja minkä ei?
- Missä asioissa Suomi ei ole tasa-arvoinen?

**B. Nykyään ihmiset eivät välitä toisista.**
- Miten autat muita ihmisiä? Miksi autat / et auta?
- Miten ja kuka Suomessa saa apua?
- Miten välittäminen tai välinpitämättömyys näkyy?

**C. Suomessa on liian vähän maahanmuuttajia poliitikkoina.**
- Mitä asioita maahanmuuttajat voivat edistää?
- Miksi olisi hyvä, että maahanmuuttajat osallistuisivat aktiivisemmin politiikkaan?

**D. Suomen verot ovat liian korkeat.**
- Mitä mieltä olet Suomen verotuksesta?
- Millainen Suomen verotus on kotimaasi verotukseen verrattuna?
- Käytetäänkö verorahoja viisaasti?

**E. Suomen kielen vaatimukset ovat liian korkeat.**
- Milloin kielitaito tai sen puute on este?
- Mihin kielitaitoa tarvitaan?
- Millainen kielitaito riittää?
- Miten suomen kieltä voi oppia paremmin?

### Kirjoittaminen

#### Viesti ystävälle

Lue ja kuuntele

Ulkomaalainen ystäväsi haluaa muuttaa Suomeen.
Lähetä hänelle viesti, jossa kerrot
- mitä hänen pitää tehdä, että voi muuttaa
- mitä hänen on tärkeää tietää Suomesta ennen muuttoa.

#### Valitus

Olet hakenut suomen kielen jatkokurssille, mutta et ole päässyt,
koska virkailijan mukaan sinun kielitaito riittää.
Kirjoita virkailijalle valitus, jossa kerrot:
- miksi sinun pitäisi saada jatkaa kielikoulutusta
- mitä teet, kun kielitaitosi on parempi
- miten hylätty päätös vaikuttaa sinun elämääsi

#### Mielipide

A. Maahanmuuttajat lähtevät pois Suomesta, koska eivät saa töitä.
B. Oma auto on liian kallis.
